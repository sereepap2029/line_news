การดำรงชีวิตที่ดี
จะต้องปรับปรุงตัวตลอดเวลา การปรับปรุงตัวจะต้องมีความเพียร
และความอดทนเป็นที่ตั้ง ถ้าคนเราไม่หมั่นเพียร ไม่มีความอดทน ก็อาจจะท้อใจไปโดยง่าย 
เมื่อท้อใจไปแล้ว ไม่มีทางที่จะมีชีวิตเจริญรุ่งเรืองแน่ๆ

พระราชดำรัสพระราชทาน
แก่ครูและนักเรียน โรงเรียนจิตรลดา
เมื่อวันพฤหัสบดีที่ ๒๗ มีนาคม พ.ศ.๒๕๒๓ 

...การทำงานใดๆ
ไม่ว่าเล็ก ใหญ่ ง่าย ยาก ถ้าย่อหย่อนจากความเพียรแล้ว ยากที่จะให้สำเร็จเรียบร้อยทันเวลาได้
การฝึกฝนความเพียร ถึงหากแรกๆ จะรู้สึกเหน็ดเหนื่อยลำบาก แต่พอได้เพียรจนเป็นนิสัยแล้ว 
ก็จะกลับมาเป็นพลังอย่างสำคัญ ที่คอยกระตุ้นเตือนให้ทำงาน
อย่างจริงจังด้วยใจร่าเริง 
และเมื่อใดพลังของความเพียรนี้เกิดขึ้น เมื่อนั้นการงานทั้งหลายก็สำเร็จได้
โดยง่ายดายและรวดเร็ว...

พระบรมราโชวาท
ในพิธีพระราชทานปริญญาบัตรผู้สำเร็จการศึกษา จากมหาวิทยาลัยศรีนครินทรวิโรฒ เมื่อวันพฤหัสบดีที่ ๒๑ มิถุนายน พ.ศ.๒๕๒๒

...การสร้างสรรค์ตนเอง การสร้างบ้านเมืองก็ตาม มิใช่ว่าสร้างในวันเดียว ต้องใช้เวลา ต้องใช้ความเพียร
ต้องใช้ความอดทน เสียสละ 
แต่สำคัญที่สุด คือ ความอดทน คือไม่ย่อท้อ ไม่ย่อท้อในสิ่งที่ดีงาม 

สิ่งที่ดีงามนั้น ทำมันน่าเบื่อ บางทีเหมือนว่าไม่ได้ผล ไม่ดัง คือดูมันครึทำดีนี่ 
แต่ขอรับรองว่าการทำให้ดีไม่ครึ
ต้องมีความอดทน เวลาข้างหน้าจะเห็นผลแน่นอน
ในความอดทนของตนเอง...

พระบรมราโชวาท พระราชทานแก่นักเรียน นักศึกษา ครู และอาจารย์ในโอกาสเข้าเฝ้าฯ วันเสาร์ที่ ๒๗ ตุลาคม พ.ศ.๒๕๑๖

ความอดทน //#856f54
ต่อความไม่ดี เรื่องไม่ดีต่างๆ

ความตั้งใจหรือ
ปณิธานอันแน่วแน่ 
ในการที่จะกระทำความดี
เรื่องดีๆ ให้สำเร็จ

ความพยายาม 
คือ การลงมือทำและปฏิบัติ
กิจต่างๆ ให้สำเร็จ ทำให้
สุดความสามารถเท่าที่ทำได้ 
และต้องทำให้ดีที่สุด